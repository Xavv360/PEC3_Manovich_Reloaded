# PEC3_Manovich_Reloaded  
**Xavier Hernández Seró**  
**Grau Multimèdia: Curs 24/25**

---

## Introducció  
Al llibre *El software toma el mando*, Lev Manovich ens diu que la hibridació és la combinació de diferents mitjans i tecnologies que s’uneixen per crear noves experiències i nous formats transformadors.

Aquesta definició està vinculada directament al canvi tecnològic i també és un dels pilars fonamentals de la innovació multimèdia. La hibridació va més enllà d’adaptar formats com en la remediació; transforma i crea noves experiències que abans no existien. Sovint sorgeix a les interseccions entre camps, permetent trencar amb els límits tradicionals.

En aquest document explorarem dos exemples d’hibridació tecnològica destacats a l'actualitat:  
1. **Domòtica i energies renovables**: com la seva fusió crea espais sostenibles energèticament.  
2. **Medicina i impressió 3D**: una revolució en la personalització i l’avanç mèdic.  

Ens posem les ulleres de Manovich per analitzar aquests fenòmens.  

---

## Exemples d'hibridació  

### **Domòtica i energies renovables**  
Gràcies a la integració de la intel·ligència artificial amb sistemes domòtics, podem optimitzar el consum energètic en temps real, considerant factors com el clima i la capacitat de les bateries. Aquesta combinació de domòtica amb energies renovables permet:  
- Reduir la dependència de la xarxa elèctrica.  
- Utilitzar excedents energètics amb intel·ligència.  
- Crear un ecosistema autosostenible i modular.  

Mitjançant interfícies intuïtives i ludificació, empreses com Tesla ofereixen experiències integrades que incentiven l’eficiència energètica en els usuaris.  

### **Medicina i impressió 3D**  
La impressió 3D ha revolucionat el camp mèdic, des de la creació de models anatòmics fins a la bioimpressió de teixits vius. Aquest procés hibrida la tecnologia digital amb la biologia per:  
- Proporcionar implants personalitzats.  
- Generar models mèdics per a cirurgies de precisió.  
- Automatitzar i personalitzar processos mèdics.  

Aquesta simbiosi redefineix la medicina tradicional, oferint tractaments més personalitzats i eficients.  

---

## Conclusió  
L’hibridació, tal com la defineix Lev Manovich, ens obre les portes a noves formes d’innovació tecnològica i cultural. Fenòmens com la fusió de la domòtica amb les energies renovables o la combinació de la medicina amb la impressió 3D, exemplifiquen com els mitjans i les tecnologies poden unir-se per transformar radicalment la nostra vida quotidiana.  

Aquest procés no només implica canvis tècnics, sinó també culturals i conceptuals, fomentant una nova manera d’entendre i viure la tecnologia en el nostre entorn.  

---

## Bibliografia  
- Mosaic. (2018). *Elementos de la creatividad multimedia: apropiación, remediación, hibridación*. Recuperat de: [Mosaic](https://mosaic.uoc.edu/2018/01/18/elementos-de-la-creatividad-multimedia-apropiacion-remediacion-hibridacion/).  
- Manovich, L. (2013). *El software toma el mando*. Editorial UOC. ISBN: 978-8490298650.  
- Tesla. *Energía solar y soluciones para el hogar*. Recuperat de: [Tesla](https://www.tesla.com/es_es/energy).  
- Formlabs. *Aplicaciones de la impresión 3D en la atención sanitaria*. Recuperat de: [Formlabs](https://formlabs.com/es/blog/impresion-3D-atencion-sanitaria/).  
